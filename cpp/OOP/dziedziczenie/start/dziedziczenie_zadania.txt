1) Zdefiniować klasę Czas zawierającą pola prywatne: int godzina, int minuta, int sekunda. Klasa powinna zawierać funkcje dostępowe, pobierające zawartość poszczególnych pól (np. podajGodzine itd.), oraz funkcje pozwalające na ustalanie zawartości pól (np. ustawGodzine, itd.). Klasa ma posiadać konstruktor domyślny zerujący wszystkie pola, oraz konstruktor ogólny, otrzymujący trzy parametry, trafiające odpowiednio do pól opisujących godzinę, minutę, sekundę. 
Funkcje ustawiania wartości mogą w tej wersji nie kontrolować poprawności parametrów wstawianych do pól.
Proszę zdefiniować klasę pochodną klasy Czas — CzasZKontrolą. W klasie tej należy dokonać redefinicji funkcji ustawiających wartości pól (ustawGodzine, itd.), tak aby dokonywały kontroli wartości parametrów, adekwatnie dla charakteru pola. Klasa CzasZKontrolą powinna posiadać konstruktor domyślny zerujący wszystkie pola, oraz konstruktor ogólny, otrzymujący trzy parametry, trafiające odpowiednio do pól opisujących godzinę, minutę, sekundę. Proszę pamiętać o aktywowaniu konstruktorów klasy bazowej.

2) Zdefiniować klasę Osoba zawierającą informację o numerze PESEL, imieniu i nazwisku osoby. Mają to być odpowiednio prywatne pola int PESEL, char imie[ N ], char nazwisko[ N ], gdzie N oznacza pewną stałą adekwatną dla maksymalnej długości imienia i nazwiska — np. N=25. 
Do ustawiania oraz pobierania ich wartości należy zdefiniować odpowiednie funkcje składowe. 
Należy zdefiniować również odpowiedni konstruktor (konstruktory). Klasa powinna również posiadać funkcje składową char kimJestes(), której rezultatem powinien być napis „Osoba”. 
Wykorzystując dziedziczenie i klasę Osoba, należy zbudować klasę pochodną Student, rozbudowując ją o prywatne pole int numerAlbumu, definiując jednocześnie odpowiednie funkcje dostępowe oraz konstruktor (konstruktory).
Analogicznie proszę zbudować klasę pochodną klasy Student o nazwie Absolwent, rozbudowując ją o prywatne pole int numerDyplomu, definiując jednocześnie odpowiednie funkcje dostępowe oraz konstruktor (konstruktory).
Klasy Student i Absolwent powinny redefiniować funkcje składową char kimJestes(), której rezultatem powinien być odpowiednio napis „Student” i „Absolwent”.
